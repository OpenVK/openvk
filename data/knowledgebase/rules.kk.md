OpenVK-KB-Heading: Ережелер

Бұл құжаттың қазақ тіліндегі нұсқасы тек ақпараттық сипатқа ие. Түпнұсқа мен аударма мәтінінде айырмашылықтар болған жағдайда, орыс тіліндегі түпнұсқа негізге алынады.

Сайт әкімшілігі тек осы ережелерде көрсетілген шарттар бойынша сайтты пайдалануға рұқсат береді.

Тыйым салынған әрекеттерге жатпайтын нәрсенің бәрін істеуге рұқсат. Тыйым салынған әрекеттерге мыналар кіреді:

1. Ережелерге бағынудан бас тарту немесе оларды елемеу;
2. Техникалық қолдау немесе әкімшілік өкілдерінің қатысуы міндетті жағдайларда одан бас тарту;
3. Иесінің рұқсатынсыз бөтен адамдардың парақшаларын пайдалану;
4. Пайда көру мақсатында өзін басқа адам ретінде көрсету. Ерекшеліктер:
    1. Адам өз бейнесін/атын қолдануға рұқсат берген болса;
    2. Бұл кейіпкер — сіз ойлап тапқан түпнұсқа кейіпкер (OC) болса;
5. Кез келген тәсілмен жаппай хат тарату (спам);
6. OpenVK жұмысына қандай да бір жолмен кедергі келтіретін жағдайлар жасау;
7. Ресурста төмендегідей мазмұндағы кез келген контентті жариялау және сақтау:
    1. Францияда немесе сіз тұратын елде заңсыз болып табылатын;
    2. 18 жасқа толмағандар қатысқан порнографиялық көріністері бар;
    3. Францияда немесе сіз тұратын елде тыйым салынған есірткі заттарын жарнамалайтын немесе оларды дайындау нұсқаулығы бар;
    4. Францияда немесе сіз тұратын елде тыйым салынған ақпараты бар;
    5. Адамдарға немесе жануарларға қатыгездік көрсету көріністері бар;
    6. Авторлық және сабақтас құқықтарды бұзатын;
    7. Адам құқықтарын бұзатын;
    8. Қолданушыларға ережелерді сақтауға немесе OpenVK жобасы ұсынатын қызметтерді дұрыс пайдалануға кедергі келтіретін контент.

Әкімшілік — ережелерде сипатталмаған даулы мәселелер бойынша шешім қабылдауға толық құқығы бар жоғарғы орган.

Әкімшілік қолданушыларды келесі жағдайларда жазалауы мүмкін:

1. Басқа қолданушылардың парақшасында тыйым салынған контент жарияласа;
2. Әкімшілікті немесе техникалық қолдау агенттерін алдаса;
3. Сайт қолданушыларын жаңылыстырса;
4. Жоба қатысушыларын немесе басшыларын қорлау, кемсіту мақсатында OpenVK-ны немесе әкімшілікті көпшілік алдында сынаса;
5. Telegram-дағы ресми OpenVK чаттарынан қуылған (бан алған) болса;
6. Жоба әкімшілігін немесе техникалық қолдау агенттерін сыйламаса.

Ереже бұзылған жағдайда әкімшілік:

1. Елеусіз ережебұзушылықты елемеуге;
2. Қолданушыға ескерту жасауға;
3. Уақытша немесе тұрақты бұғаттауға (бан);
4. Бұл сайтты болашақта пайдалануға тыйым салуға;
5. Аккаунтты немесе тыйым салынған контентті жоюға құқылы.

Әкімшілік жаза қолданғанда оның себебін түсіндірмеуге құқылы (тіпті себебі болса да).