OpenVK-KB-Heading: Құпиялық саясаты

## Біз қандай ақпарат жинаймыз?
* _Аккаунттың негізгі деректері_: Осы серверге тіркелген кезде сізден шын аты-жөніңізді, электрондық поштаңызды және құпиясөзді енгізу сұралуы мүмкін. Сондай-ақ, лақап ат (никнейм), статус, өмірбаян, қызығушылықтар және т.б. қосымша деректерді енгізе аласыз. Сіздің атыңыз, тегіңіз, лақап атыңыз, статусыңыз және парақша суретіңіз әрдайым көпшілікке көрініп тұрады.
* _Жазбалар, жеке хабарламалар және басқа ақпарат_: Барлық ақпарат серверде өңделеді және сақталады. Сіз қандай да бір контент жариялағанда, жазбаның уақыты мен күні, соның ішінде тіркелген файлдар сақталады. Хабарламаларда сурет немесе бейне сияқты медиа файлдар болуы мүмкін. Жазбалар (посттар) көпшілікке қолжетімді. Жеке хабарламалар тек сіз хат жолдаған қолданушыларға ғана жеткізіледі. _OpenVK арқылы ешқандай қауіпті ақпарат бөліспеуіңізді сұраймыз._
* _IP мекенжайлар және басқа метадеректер_: Жүйеге кірген кезіңізде біз сіздің IP мекенжайыңызды және браузеріңіздің атауын жазып алуымыз мүмкін. Сондай-ақ, біз серверге жасалған әрбір сұраныстың IP мекенжайын қамтитын сервер логтарын сақтауымыз мүмкін.

## Ақпаратыңызды не үшін қолданамыз?
Сізден жиналған кез келген ақпарат келесі мақсаттарда қолданылуы мүмкін:
* OpenVK-ның негізгі қызметтерін ұсыну үшін. Басқа адамдардың контентімен әрекеттесу және өз контентіңізді жариялау үшін жүйеге кіруіңіз керек.
* Қауымдастық модерациясына көмектесу үшін. Мысалы, бұғаттауды (банды) айналып өтуді немесе басқа ереже бұзушылықтарды анықтау үшін IP мекенжайыңызды басқа белгілі мекенжайлармен салыстыру.
* Сіз көрсеткен электрондық пошта аккаунтқа кіру мүмкіндігін қалпына келтіру (құпиясөзді өзгерту) үшін қолданылуы мүмкін.

## Ақпаратыңызды қалай қорғаймыз?
Сіз жеке ақпаратыңызды енгізгенде, жібергенде немесе оған қол жеткізгенде қауіпсіздікті қамтамасыз ету үшін түрлі шараларды қолданамыз. Соның ішінде браузер сессиясы, қосымшаларыңыз бен API арасындағы трафик SSL арқылы қорғалады, ал құпиясөзіңіз күшті бір жақты алгоритм (хэштеу) арқылы шифрланады.

## Біз cookie файлдарын қолданамыз ба?
Иә. Cookie — сайт немесе оның провайдері сіздің веб-браузеріңіз арқылы (рұқсат етсеңіз) қатты дискіңізге сақтайтын шағын файлдар. Бұл файлдар сайтқа сіздің браузеріңізді тануға және, тіркелген болсаңыз, оны аккаунтыңызбен байланыстыруға мүмкіндік береді.

Біз cookie файлдарын сіздің қалауларыңызды түсіну және келесі кіргенде сақтап қалу үшін қолданамыз.

## Ақпаратты үшінші тарапқа береміз бе?
Біз сіздің жеке басыңызды анықтайтын ақпаратты сатпаймыз, айырбастамаймыз және басқа жолмен сыртқы тараптарға бермейміз. Бұған сайт жұмысын қамтамасыз етуге немесе сізге қызмет көрсетуге көмектесетін сенімді үшінші тараптар кірмейді (олар бұл ақпараттың құпиялылығын сақтауға келіссе). Сондай-ақ, заң талаптарын орындау, сайт саясатын жүзеге асыру немесе өзіміздің және өзгелердің құқығын, мүлкін не қауіпсіздігін қорғау мақсатында ақпаратты жариялауымыз мүмкін.

## Құпиялылық саясатының өзгеруі

Егер құпиялылық саясатымызды өзгерту туралы шешім қабылдасақ, ол өзгерістерді осы парақшада жариялаймыз.

Бұл құжат CC-BY-SA лицензиясымен таралады. Соңғы жаңартылған күні: 8 қазан, 2021 жыл.

Бастапқы нұсқасы [Mastodon құпиялылық саясатынан](https://mastodon.social/terms) бейімделген.
